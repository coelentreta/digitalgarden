---
{"dg-publish":true,"permalink":"/urdu-poetry/poets/intikhab-e-shakeb/log-dete-rahe-kya-kya-na-dilase-mujh-ko/"}
---



mujh se milne shab-e-ġham aur to kaun aa.egā
merā saaya hai jo dīvār pe jam jā.egā

Thahro Thahro mire asnām-e-ḳhayālī Thahro
merā dil gosha-e-tanhā.ī meñ ghabrā.egā

log dete rahe kyā kyā na dilāse mujh ko
zaḳhm gahrā hī sahī zaḳhm hai bhar jā.egā

aañkh jhapke na kahīñ raah añdherī hī sahī
aage chal kar vo kisī moḌ pe mil jā.egā
