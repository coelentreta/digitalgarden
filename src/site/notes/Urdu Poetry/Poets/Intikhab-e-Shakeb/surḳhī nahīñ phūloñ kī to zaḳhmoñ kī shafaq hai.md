---
{"dg-publish":true,"permalink":"/urdu-poetry/poets/intikhab-e-shakeb/sur-hi-nahin-phulon-ki-to-za-hmon-ki-shafaq-hai/"}
---



ab aap rah-e-dil jo kushāda nahīñ rakhte
ham bhī safar-e-jāñ kā irāda nahīñ rakhte

piinā ho to ik jura-e-zahrāb bahut hai
ham tishna-dahan tohmat-e-bāda nahīñ rakhte

ashkoñ se charāġhāñ hai shab-e-zīst so vo bhī
kotāhi-e-mizhgāñ se ziyāda nahīñ rakhte

ye gard-e-rah-e-shauq hī jam jaa.e badan par
rusvā haiñ ki ham koī labāda nahīñ rakhte

har gaam pe jugnū sā chamaktā hai jo dil meñ
ham is ke sivā mish.al-e-jāda nahīñ rakhte

surḳhī nahīñ phūloñ kī to zaḳhmoñ kī shafaq hai
dāmān-e-talab ham kabhī saada nahīñ rakhte
