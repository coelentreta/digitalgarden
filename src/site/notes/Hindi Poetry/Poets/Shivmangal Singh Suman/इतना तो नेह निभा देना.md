---
{"dg-publish":true,"permalink":"/hindi-poetry/poets/shivmangal-singh-suman//"}
---


इतना तो नेह निभा देना जब जगती मुझको ठुकरा दे तब तुम आकर अपना लेना,
इतना तो नेह निभा देना । 

जब प्रिय की अथक प्रतीक्षा में
ललचाएँ लोचन वेचारे
नन्हें बालक-सा मचल मचल
मन माँग उठे नभ के तारे 

तब मेरे चिर-मचले मन को क्षण-भर आकर फुसला देना
इतना तो नेह निभा देना । 

जब मुखरित कर न सकें ये स्वर
सोती पीड़ा के मरमर को
जीवन से थका और माँदा
जब लौट पहुॅ अपने घर को

पृथु-पलथी पर अस्थिर सिर घर, मेरी पीड़ा दुलरा देना,
इतना तो नेह निभा देना । 

जग-पीड़ा अन्तर्निहित किए
बन दुखी हृदय की हूक उठू
तेरे उपवन का पंछी मैं
जब जग-मधुबन में कूक उठ

तब मेरी कूक-हूक में तुम अपना संगीत मिला देना, 
इतना तो नेह निमा देना । 

जब जीवन के भीषण रण में 
फूँकूँ मैं अपने शंखों को 
तुम आ जाना मै तुम्हें देख 
फड़का दूँगा इन पंखों को 

तब मेरे पुलकित-पंख प्रिये धीमे-धीमे सहला देना, 
इतना तो नेह निभा देना ।